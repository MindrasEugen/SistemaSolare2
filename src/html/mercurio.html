<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Mindras Eugen Traian">
    <meta name="generator" content="VS Code 1.109.0">
    <meta name="description" content="Il Sistema Solare è un progetto che esplora i pianeti, le lune e altri corpi celesti che orbitano attorno al Sole. Scopri le caratteristiche uniche di ogni pianeta, le loro atmosfere, le lune e molto altro ancora. Esplora il nostro affascinante sistema solare e impara di più su ciò che lo rende così speciale.">
    <meta name="keywords" content="sistema solare, pianeti, lune, corpi celesti, Sole, esplorazione spaziale, astronomia">
    <meta name="copyright" content="Copyright (c) 2024 Mindras Eugen Traian. All rights reserved.">
    <title>Mercurio</title>
    <link rel="stylesheet" href="../css/mercurio.css">
</head>
<body>
    <div>
        <h1>Mercurio</h1>
    </div>
    
    <div>
        <div class="mercurio_head planet">
            <img class="image planet" src="../../assets/img/mercurio2.jpg" alt="Mercurio" title="Mercurio">
            
        </div>
        <div class="mercurio_body planet">
            <h2>Astronomia</h2>
            <p>Mercurio è il pianeta più vicino al Sole e l'ottavo, per dimensioni, del Sistema solare, con un 
            diametro inferiore alla metà di quello della Terra. Insieme a Venere e Marte fa parte di quei pianeti 
            rocciosi denominati terrestri. Mercurio ha una densità appena inferiore a quella terrestre, e 
            presenta una superficie ricca di crateri, molto simile a quella della Luna. Il pianeta è secco, molto 
            caldo e pressoché privo di atmosfera. Non ha satelliti, né un sistema di anelli.</p>
            <p>Mercurio orbita intorno al Sole ad una distanza media di circa 58 milioni di chilometri (la Terra 
            dista dal Sole circa 150 milioni di chilometri), con una traiettoria molto eccentrica, il cui piano 
            orbitale è inclinato di 7° rispetto all'eclittica.</p>
            <p>La velocità orbitale del pianeta è la più elevata fra tutti quelli del Sistema solare, per cui esso 
            compie una rivoluzione completa intorno al Sole in un tempo molto breve (circa 88 giorni). Al 
            contrario, il periodo di rotazione di Mercurio attorno al proprio asse è molto lungo (58,6 giorni, 
            ossia il più lungo, dopo Venere). Mercurio è per questo l'unico pianeta del Sistema solare in cui la 
            durata del giorno, intesa come insieme del dì e della notte (pari a 176 giorni terrestri), è superiore 
            alla durata dell'anno.</p>
            <p>A causa della minore massa, la sua forza di gravità risulta inferiore a quella terrestre, e pari a circa 
            un terzo di quella del nostro pianeta. Per fare un esempio, un oggetto che sulla Terra pesasse 100 
            chili, su Mercurio ne peserebbe 38. </p><p>L'atmosfera del pianeta è estremamente rarefatta e non contiene dunque una quantità di gas 
            sufficiente a ridurre il calore e la luce che riceve dal Sole, inoltre la sua lenta rotazione espone per 
            lunghi periodi alla luce solare diretta le diverse zone della superficie. Ciò comporta l'escursione 
            termica più elevata, tra tutti i pianeti del Sistema solare: la temperatura superficiale può 
            raggiungere i 450 °C durante il dì, e scendere fino a -170 °C di notte. </p>
        </div>
        <div class="mercurio_body_add">
            <p>A causa dell'assenza dell'atmosfera, il cielo su Mercurio appare di colore nero e le stelle sarebbero 
            visibili anche durante il giorno. Il Sole appare più grande (circa due volte e mezza) rispetto a come 
            è visto dalla Terra e i suoi raggi sono quasi sette volte più forti di quanto sono sulla superficie 
            terrestre. La superficie di Mercurio riflette circa il 6% della luce solare che riceve, in maniera molto 
            simile a quanto avviene sulla Luna. </p>
            <p>Nonostante le piccole dimensioni e la bassa velocità di rotazione, Mercurio possiede un piccolo 
            campo magnetico, la cui intensità è circa un centesimo di quella del campo terrestre.</p>
            <h2>Osservazione</h2>
            <p>Mercurio è visibile dalla Terra ad occhio nudo, tuttavia la sua vicinanza al Sole lo rende 
            particolarmente difficile da osservare.  
            L'osservazione diretta è ostacolata di giorno dalla luminosità solare; essa è pertanto possibile 
            solamente subito dopo il tramonto, quando il pianeta si trova basso sull'orizzonte ad ovest, oppure 
            poco prima dell'alba, quando esso è appena sopra l'orizzonte a est. </p>
            <p>Il fatto che l'orbita del pianeta sia interna, rispetto a quella della Terra, fa sì che esso si sposti 
            alternativamente a est e a ovest rispetto al Sole, con una elongazione massima di 28°. Ciò ne 
            permette dunque l'osservazione dalla Terra soltanto per poco tempo. La breve durata del moto di 
            rivoluzione del pianeta consente inoltre l'osservazione soltanto per pochi giorni consecutivi.</p>
            <p>Analogamente a quanto accade per la Luna e per Venere, anche per Mercurio si nota, dalla Terra, 
            un ciclo delle fasi, seppure difficilmente apprezzabile con strumenti amatoriali. Osservato al 
            telescopio, Mercurio sembra cambiare forma e dimensioni; questi cambiamenti apparenti sono 
            dovuti alla diversa parte del pianeta esposta al Sole, vista dalla Terra in diversi momenti.  </p>
            <p>La magnitudine apparente di Mercurio varia a seconda della sua posizione rispetto alla Terra e al 
            Sole, e può raggiungere un valore massimo di -0,4.</p>
            <h2>Curiosità</h2>
            <p>Il rapporto del tutto particolare tra il periodo di rotazione e il periodo di rivoluzione di Mercurio, 
            unito all'alta eccentricità dell'orbita, produrrebbe strani effetti per un osservatore sulla superficie 
            del pianeta. Restando fermo in certo punto, egli vedrebbe il Sole sorgere, quindi aumentare via via 
            le sue dimensioni apparenti nella sua ascesa verso lo Zenith; a quel punto il Sole sembrerebbe 
            fermarsi, per indietreggiare leggermente e fermarsi di nuovo, prima di ricominciare la sua discesa 
            verso l'orizzonte e tornare progressivamente più piccolo. Nel frattempo le stelle si muoverebbero 
            nel cielo, nero anche di giorno, ad una velocità tre volte maggiore. Altri osservatori, che si 
            trovassero in punti a una diversa longitudine, vedrebbero movimenti differenti, ma ugualmente 
            bizzarri.</p>
            <h2>Storia</h2>
            <p>Sebbene di non semplice osservazione, Mercurio era già noto fin dai tempi dei Sumeri (III 
            millennio a.C.) che lo chiamavano Ubu-idim-gud-ud. Tra i Babilonesi, autori delle prime 
            osservazioni dettagliate dei corpi celesti, era noto con i nomi di gu-ad e gu-utu.  
            Gli astronomi greci identificavano il pianeta con il nome di Apollo, quando esso appariva al 
            mattino, verso oriente, e con il nome di Hermes, quando appariva alla sera, verso occidente. La 
            consapevolezza che si trattasse del medesimo corpo celeste è attribuita a Pitagora, mentre 
            Eraclito fu il primo a supporre che il pianeta, assieme a Venere, orbitasse intorno al Sole, piuttosto 
            che alla Terra. </p>
            <p>Basandosi sugli studi di Keplero, nel 1631 Pierre Gassendi osservò per primo un transito di 
            Mercurio davanti al Sole (nella foto), mentre grazie ad un telescopio, nel 1639 Giovanni Battista 
            Zupi, scoprì le fasi del pianeta, dimostrando che esso ruotava attorno al Sole. Fino al '900, a causa 
            delle difficoltà incontrate nell'osservazione del pianeta, era diffusa l'opinione che esistesse un altro 
            pianeta, Vulcano, compreso tra il Sole e Mercurio e che in seguito venne identificato con lo stesso 
            Mercurio.</p>
            <p>L'orbita di Mercurio risulta essere ellittica solo in prima approssimazione. Essa è infatti soggetta 
            alla precessione del perielio, fenomeno che creò non poche difficoltà gli astronomi del XIX secolo 
            e che risulta spiegabile, ad oggi, soltanto attraverso la teoria della relatività generale. Fino agli anni 
            sessanta del XX secolo, si riteneva che il periodo di rotazione di Mercurio durasse tanto quanto il 
            suo periodo di rivoluzione, cosicché il pianeta mostrava sempre la stessa faccia al Sole, 
            analogamente a quanto accade alla Luna rispetto alla Terra. Grazie alle osservazioni radio e radar 
            condotte nel 1965, è stato invece possibile calcolare con precisione il periodo di rotazione del 
            pianeta, confutando questa ipotesi.</p>
            <p>L'unica sonda spaziale ad aver sorvolato Mercurio è la statunitense Mariner 10, che tra il 1974 e il 
            1975 compì tre passaggi vicino al pianeta, ad una distanza inferiore ai 740 chilometri, scattano 
            circa 6.000 fotografie sul 40% della superficie del pianeta e rilevando l'esistenza del suo campo 
            magnetico. Nel 2004 è stata lanciata una nuova sonda, chiamata Messenger, che dovrebbe 
            sorvolare il pianeta due volte, nel 2008 e nel 2009, prima di entrare nella sua orbita nel 2011, per 
            mappare la superficie del pianeta e studiare la sua composizione e il suo campo magnetico. Per il 
            2009 è invece prevista, da parte dell'ESA, la missione spaziale BepiColombo, interamente dedicata 
            all'esplorazione del pianeta. 
            </p>
            <h2>Mitologia</h2>
            <p>Il nome del pianeta deriva da quello dell'omonima divinità romana, in latino Mercurius, 
            corrispondente del dio greco Hermes, messaggero degli dèi e raffigurato solitamente con le ali ai 
            piedi. Il pianeta deve probabilmente la sua identificazione con il dio greco alla sua caratteristica di 
            muoversi nel cielo più velocemente rispetto agli altri pianeti. I Romani fecero poi derivare il nome 
            dai termini merx (merce), mercator (mercante) e mercari (acquistare, comperare).  </p>
            <p>Secondo la mitologia classica, infatti, Hermes era il figlio di Zeus (Giove) e della ninfa Maia (una 
            delle Pleiadi figlie del Titano Atlante), ed era considerato il dio del commercio, degli scambi e del 
            profitto, dei pesi e delle misure; era inoltre il dio dei viaggi e dei confini, della comunicazione, della 
            letteratura e dell'eloquenza, ma anche dell'astuzia tipica di truffatori e bugiardi, e proteggeva 
            commercianti, oratori, poeti, pastori, ladri ed atleti. </p>
            <p>Per gli antichi Greci, Hermes incarnava lo spirito del passaggio e dell'attraversamento, e si 
            manifestava in ogni forma di scambio, trasferimento o mutamento, ossia in tutto ciò che poteva 
            essere ricondotto al passaggio da un luogo, o da uno stato, all'altro. Per questo motivo egli 
            proteggeva lo scambio di beni e parole, nel commercio e nei colloqui; condivideva il suo ruolo di 
            interprete, tra gli uomini e gli dèi, con Iris.</p>
            <p>Vista la sua abilità nell'oltrepassare i confini, Hermes conduceva gli spiriti dei defunti nel regno 
            dell'Ade, accompagnandoli nel passaggio dalla vita a ciò che viene dopo di essa. Era detto infatti 
            Psychopompos (accompagnatore di anime) ed era l'unico dio, oltre a Ade (Plutone) e Persefone 
            (Proserpina), che potesse entrare e uscire dagli inferi senza problemi.  </p>
            <p>Hermes era anche il dio dei ladri, in quanto estremamente scaltro ed astuto, oltre che ladro a sua 
            volta: la stessa notte in cui nacque, sul Monte Cillene in Arcadia, egli scappò alla madre e riuscì a 
            rubare il bestiame del fratello maggiore, Apollo (vedi Sole). Durante la discussione con 
            quest'ultimo, Hermes cominciò a suonare la lira, da lui inventata la stessa notte, producendo un 
            suono talmente melodioso che Apollo, in cambio dello strumento, accettò che tenesse per sé la 
            mandria rubata.  </p>
            <p>Oltre all'invenzione della lira, ad Hermes viene attribuita anche quella di molte competizioni 
            sportive e la pratica del pugilato. Insieme con Athena, egli incarnava inoltre la rappresentazione 
            divina della retorica, ed era il dio degli oratori e dell'eloquenza, raffigurato di solito mentre teneva 
            un braccio alzato, un gesto che accentuava l'enfasi dell'orazione. </p>
            <p>Il simbolo astronomico (e astrologico) del pianeta consiste in una rappresentazione stilizzata del 
            suo bastone da messaggero. Il caduceo (in greco kerykeion) è un bastone con attorcigliati due 
            serpenti (secondo la tradizione, due saettoni), che ha in cima un simbolo molto simile a quello 
            utilizzato in astrologia per rappresentare il Segno del Toro. </p>
        </div>

        <div class="mercurio_footer"><a class="back" href="../../index.html">back</a></div>
    </div>
    <div id="footer">
            <div id="footer-container">
                <dl>
                    <div>
                        <dt>&copy; 2026 Creato da</dt>
                        <dd><span class="author bold">Mindras Eugen Traian</span><address>mandras_eugen@yahoo.com</address></dd>
                    </div>
                    <div>
                        <dt>Ultimo aggiornamento</dt>
                        <dd>12/02/2026</dd>
                    </div>
                </dl>

                <small>Tutti i contenuti sono protetti dalla licenza....</small>
            </div>
        </div>
</body>
</html>
